## Co budeš dělat

Dokonči tento projekt a zapoj se do výzvy [Astro Pi Mission Zero](https://astro-pi.org/mission-zero){:target="_blank"}, díky které tvůj kód poběží ve vesmíru na počítači Astro Pi.

Tvůj projekt nastaví barvu pozadí obrázku na barvu, kterou rozpozná počítač Astro Pi. Díky tomu bude Mezinárodní vesmírná stanice (ISS) pro astronauty na palubě barevnější. Tvůj kód k tomu použije senzor barev a svítivosti na desce Sense HAT u nových počítačů Mark II Astro Pi.

Tady je ukázkový program, který by mohl běžet ve vesmíru na počítači Astro Pi a který zvládneš naprogramovat i ty.

![Emulátor Sense HAT, na kterém je spuštěný ukázkový program s hadem, kterému se mění pozadí v závislosti na senzoru barev.](images/finished.gif)

### Co budeš potřebovat

Budeš používat emulátor Astro Pi ve webovém prohlížeči a vytvoříš program. Nepotřebuješ počítač Astro Pi.

### Kritéria výzvy Astro Pi Mission Zero

**Pokud tvůj program splňuje [kritéria způsobilosti](https://astro-pi.org/mission-zero/eligibility){:target="_blank"}**, poběží na Mezinárodní vesmírné stanici! Také dostaneš speciální certifikát s přesnou polohou ISS v okamžiku, kdy byl na ní tvůj program spuštěný.

Dozvíš se o počítači Astro Pi a naučíš se ho ovládat. Také se naučíš, jak:
+ vytvářet **proměnné** s barvami, které využiješ ve svém obrázku,
+ navrhnout a zobrazit obrázek na Sense HAT,
+ naměřit barvu světla na palubě ISS.

--- collapse ---
---
title: Poznámky pro mentory
---

Výzva Mission Zero je vhodná pro ty, kteří s programováním začínají, a/nebo děti ve školním věku a lze ji dokončit během jediného 60minutového sezení na jakémkoliv počítači s připojením k internetu. Není potřeba žádný speciální hardware ani předchozí znalosti programování. Vše se dá udělat ve webovém prohlížeči.

Rozdělte studenty do týmů nanejvýš po čtyřech a my jim předvedeme, jak napsat krátký program v jazyce Python, který naměří barvu na palubě ISS a za pomocí této barvy vytvoříme obrázek.

Projděte si [oficiální pokyny](https://astro-pi.org/mission-zero/guidelines){:target="_blank"} pro Mission Zero.

--- /collapse ---

![Sledovací pixel](https://code.org/api/hour/begin_raspberrypi_astropi.png)
