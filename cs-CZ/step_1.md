### Výzva Mission Zero 2023/24 je nyní ukončena.

Aktivitu můžeš nadále dokončit, avšak svůj program již nebudeš moci odeslat ke spuštění na ISS. Další kolo výzvy bude zahájeno v září roku 2024. Navštiv naše stránky na sociálních sítích a přihlas se k odběru newsletteru [na stránce Astro Pi](https://astro-pi.org/mission-zero/), aby ti neunikly žádné novinky.

Nebo použij tento projekt k vytvoření něčeho, co se ti líbí, do přehlídky [Coolest Projects](https://online.coolestprojects.org/take-part)!



## Co budeš dělat

Tvůj projekt nastaví pozadí tvého obrázku na barvu, kterou rozpozná počítač Astro Pi. Díky tomu bude Mezinárodní vesmírná stanice (ISS) pro astronauty na palubě o něco barevnější. Tvůj kód k tomu použije senzor barev a svítivosti na desce Sense HAT u nových počítačů Mark II Astro Pi.

Tady je ukázka programu, který by mohl běžet ve vesmíru na počítači Astro Pi a který zvládneš naprogramovat i ty.

![Emulátor Sense HAT, na kterém je spuštěný ukázkový program s hadem, kterému se mění pozadí v závislosti na senzoru barev.](images/finished.gif)

### Co budeš potřebovat

K vytvoření programu budeš používat emulátor Astro Pi ve webovém prohlížeči. Nepotřebuješ počítač Astro Pi.

### Kritéria výzvy Astro Pi Mission Zero

**Pokud tvůj program splňuje [kritéria způsobilosti](https://astro-pi.org/mission-zero/eligibility){:target="_blank"}**, poběží na Mezinárodní vesmírné stanici! Také dostaneš speciální certifikát s přesnou polohou ISS v okamžiku, kdy byl na ní tvůj program spuštěný.

Dozvíš se o počítači Astro Pi a naučíš se ho ovládat. Také se naučíš, jak:
+ vytvářet **proměnné** s barvami, které využiješ ve svém obrázku,
+ navrhnout a zobrazit obrázek na desce Sense HAT,
+ naměřit barvu světla na palubě ISS.

--- collapse ---
---
title: Poznámky pro mentory
---

Výzva Mission Zero je vhodná pro ty, kteří s programováním začínají, a/nebo pro děti ve školním věku a lze ji dokončit během jediného 60minutového sezení na jakémkoliv počítači s připojením k internetu. Není potřeba žádný speciální hardware ani předchozí znalosti programování. Vše se dá udělat ve webovém prohlížeči.

Rozdělte studenty do týmů nanejvýš po čtyřech a my jim předvedeme, jak napsat krátký program v jazyce Python, který naměří barvu na palubě ISS a použije ji k vytvoření obrázku.

Přečtěte si [oficiální pokyny](https://astro-pi.org/mission-zero/guidelines){:target="_blank"} pro výzvu Mission Zero.

--- /collapse ---

![Sledovací pixel](https://code.org/api/hour/begin_raspberrypi_astropi.png)
