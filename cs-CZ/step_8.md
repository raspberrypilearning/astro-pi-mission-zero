## Odešlete svůj příspěvek

Aby váš kód byl odeslán a spuštěn na Mezinárodní kosmické stanici, musí dodržet několik pravidel. Když kód pravidlo splňuje, rozsvítí se tohle pravidlo při spuštění programu v dolní části emulátoru zeleně.

![Validace](images/validation.png)

1. Proveďte měření teploty
2. Rozsviťte LED diody
3. Ujistěte se, že váš kód proběhne až do konce, aniž by se vyskytly chyby. Jestli máte v kódu smyčku `while True`, musíte ke splnění tohoto pravidla stisknout tlačítko **Stop**.

Také se ujistěte, že jste splnili následující kritéria:

1. Ujistěte se, že kód není delší než 1000 znaků (kromě prázdných řádků)
2. Ujistěte se, že vaše zpráva pro astronauty není delší než 30 sekund, protože váš kód poběží na ISS právě 30 sekund
3. Nepoužívejte žádné metody vyžadující vstup
4. Importujte jen z modulů `sense_hat`, `time`, a `random`
5. V kódu nesmějí být žádné vulgární výrazy

Když jsou všechna pravidla zelená, všechno je připravené a kód můžete odeslat: <iframe width="560" height="315" src="https://www.youtube.com/embed/5sLlhf3FjdU?rel=0" frameborder="0" allowfullscreen mark="crwd-mark"></iframe> 

\--- task \---

Do rámečku dole zadejte svůj kód třídy – řekne vám ho učitel.

**Poznámky pro učitele nebo mentory** najdete v kroku [Úvod](https://projects.raspberrypi.org/en/projects/astro-pi-mission-zero/1).

\--- /task \---

\--- task \---

Objeví se jméno vašeho učitele. Když je to správné jméno, klikněte na zelené tlačítko **Pokračovat na formulář**.

![Pokračovat na formulář](images/continue-to-form.png)

\--- /task \---

\--- task \---

Kdybyste potřebovali, změňte si jazyk formuláře pro odeslání příspěvku kliknutím na vlajku své země.

\--- /task \---

\--- task \---

Zadejte název svého týmu a jména členů týmu. Po spuštění vašeho kódu ve vesmíru budou tahle jména vytištěna na certifikát, tak je napište bez překlepů!

\--- /task \---

\--- task \---

Odešlete svůj kód tlačítkem **Submit** (Odeslat). Váš učitel nebo mentor dostane email s potvrzením, že váš příspěvek byl odeslán.

\--- /task \---

\--- task \---

Jestli chcete, můžete odkaz na svůj kód sdílet na sociálních sítích, abyste se pochlubili, že kód, který jste napsali, poběží ve vesmíru!

\--- /task \---