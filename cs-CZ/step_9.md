## Výzva: další projekty Astro Pi

Splnili jste svou misi. Nechcete si teď zkusit další projekty, které využívají další čidla Astra Pi?

Jestli se cítíte silní v kramflecích, zkuste se zúčastnit [Mission Space Lab](https://astro-pi.org/missions/space-lab/) (Mise vesmírná laboratoř)! Dejte dohromady tým dvou až šesti lidí a společně, jako opravdoví vesmírní vědci, pracujte na návrhu svého vlastního experimentu. Pro svou misi dostanete zadarmo počítačový hardware a vy sami napíšete v programovacím jazyce Python kód, který experiment provede. Když dostanete povolení k letu, bude váš kód nahrán na Mezinárodní vesmírnou stanici a tři hodiny (dva oběhy) poběží na Astru Pi. Veškerá data, která váš kód ve vesmíru shromáždí – obrazové soubory nebo soubory s daty z čidel –, budou stažena a dostanete je zpátky, abyste je mohli analyzovat.

Taky si můžete zkusit některé z našich dalších projektů pro Astro Pi:

+ Podívejte se, [co je Sense HAT a co dalšího dokáže](https://projects.raspberrypi.org/en/projects/getting-started-with-the-sense-hat){:target="_blank"}

+ Vytvořte krásné [náhodné jiskření](https://projects.raspberrypi.org/en/projects/sense-hat-random-sparkles){:target="_blank"} na LED displeji desky Sense HAT

+ Vytvořte hru [Flappy Astronaut](https://projects.raspberrypi.org/en/projects/flappy-astronaut){:target="_blank"}

+ Změřte se s kamarády ve hře [marble maze](https://projects.raspberrypi.org/en/projects/sense-hat-marble-maze){:target="_blank"}

+ Zkuste si naprogramovat klasickou hru [Pong](https://projects.raspberrypi.org/en/projects/sense-hat-pong){:target="_blank"}