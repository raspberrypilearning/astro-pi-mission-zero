## Θα φτιάξεις

Το έργο σου θα ορίσει το χρώμα του φόντου μιας εικόνας σύμφωνα με το χρώμα που ανιχνεύει το Astro Pi. Αυτό θα κάνει τον Διεθνή Διαστημικό Σταθμό (ISS) πιο πολύχρωμο για τους/τις αστροναύτες/τισσες που βρίσκονται στον σταθμό. Για να το κάνει αυτό, ο κώδικάς σου θα χρησιμοποιήσει τον αισθητήρα φωτεινότητας χρώματος στο νέο Sense HAT του υπολογιστή Mark II Astro Pi.

Εδώ είναι ένα παράδειγμα του είδους προγράμματος που θα μπορούσες να εκτελέσεις σε ένα Astro Pi στο διάστημα.

![Ο προσομοιωτής Sense HAT εκτελεί ένα παράδειγμα προγράμματος με ένα φίδι όπου το χρώμα του φόντου αλλάζει σύμφωνα με την ανίχνευση χρώματος.](images/finished.gif)

### Θα χρειαστείς

Θα χρησιμοποιήσεις τον προσομοιωτή Astro Pi σε ένα πρόγραμμα περιήγησης ιστού για να δημιουργήσεις το πρόγραμμά σου. Δεν χρειάζεσαι υπολογιστή Astro Pi.

### Κριτήρια για το Astro Pi Mission Zero

**Εάν το έργο σου πληροί τα [κριτήρια επιλεξιμότητας](https://astro-pi.org/el/mission-zero/eligibility){:target="_blank"}**, το ολοκληρωμένο πρόγραμμά σου θα εκτελεστεί στον Διεθνή Διαστημικό Σταθμό! Θα λάβεις επίσης ένα ειδικό πιστοποιητικό που θα δείχνει πού ακριβώς βρισκόταν ο ISS κατά την εκτέλεση του προγράμματός σου.

Θα μάθεις για τον υπολογιστή Astro Pi και το πώς μπορείς να τον ελέγχεις, συμπεριλαμβανομένων και των εξής:
+ Δημιουργία **μεταβλητών** χρώματος για να χρησιμοποιήσεις στην εικόνα σου
+ Σχεδίαση και εμφάνιση μιας εικόνας στο Sense HAT
+ Ανίχνευση του χρώματος του φωτός εντός του ISS

--- collapse ---
---
title: Σημειώσεις για μέντορες
---

Το Mission Zero είναι κατάλληλο για αρχάριους/ες στον προγραμματισμό και/ή παιδιά δημοτικού σχολείου και μπορεί να ολοκληρωθεί σε μία μόνο συνεδρία 60 λεπτών σε οποιονδήποτε υπολογιστή με πρόσβαση στο διαδίκτυο. Δεν απαιτείται ειδικό υλικό ή προηγούμενες δεξιότητες προγραμματισμού. Όλα μπορούν να γίνουν σε ένα πρόγραμμα περιήγησης ιστού.

Οργανώστε τους νέους/ες σε ομάδες των 1 έως τεσσάρων ατόμων, και ας τους καθοδηγήσουμε να γράψουν ένα σύντομο πρόγραμμα σε Python για να ανιχνεύσουν το χρώμα μέσα στον ISS και να δημιουργήσουν μια εικόνα που θα χρησιμοποιεί αυτό το χρώμα.

Διαβάστε το [επίσημο έγγραφο οδηγιών](https://astro-pi.org/el/mission-zero/guidelines){:target="_blank"} για το Mission Zero.

--- /collapse ---

![Παρακολούθηση εικονοστοιχείου](https://code.org/api/hour/begin_raspberrypi_astropi.png)
