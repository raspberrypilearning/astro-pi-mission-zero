## Εισαγωγή

Προσφέρετε μια ευχάριστη νότα στην καθημερινή ρουτίνα των αστροναυτών στον Διεθνή Διαστημικό Σταθμό, δείχνοντας τους ένα μήνυμα και τη θερμοκρασία περιβάλλοντος μέσα στον σταθμό, χρησιμοποιώντας τον υπολογιστή Sense ΗΑΤ του Astro Pi.

Θα χρησιμοποιήσετε τον διαδικτυακό εξομοιωτή Sense HAT για να δημιουργήσετε το πρόγραμμά σας, οπότε δεν θα χρειαστείτε επιπλέον εξοπλισμό — όλα γίνονται σε ένα πρόγραμμα περιήγησης Ιστού.

Το ολοκληρωμένο πρόγραμμα σας θα εκτελεστεί στο διάστημα στον Διεθνή Διαστημικό Σταθμό (ΔΔΣ)! Θα λάβετε επίσης ένα ειδικό πιστοποιητικό που θα δείχνει πού ακριβώς βρισκόταν ο ΔΔΣ κατά την εκτέλεση του προγράμματός σας!

### Τι θα φτιάξετε

Παρακάτω είναι ένα παράδειγμα του είδους προγράμματος που θα μπορούσατε να φτιάξετε. Κάντε κλικ στο «**Run**» (Εκτέλεση) για να δείτε το πρόγραμμα σε δράση. <iframe src="https://trinket.io/embed/python/069f6138f7?outputOnly=true&start=result" width="100%" height="600" frameborder="0" marginwidth="0" marginheight="0" allowfullscreen mark="crwd-mark"></iframe> 

\--- collapse \---

* * *

## title: Τι θα μάθετε

Θα μάθετε σχετικά με τη μονάδα AstroPi και το πώς να την ελέγχετε, συμπεριλαμβανομένων των εξής:

+ πώς να εμφανίζετε μηνύματα και χρώματα
+ πώς να δημιουργείτε εικόνες
+ πώς να μετράτε τη θερμοκρασία

Αυτή η εργασία καλύπτει στοιχεία από τις ακόλουθες ενότητες του [προγράμματος σπουδών ψηφιακής δημιουργίας Raspberry Pi](http://rpf.io/curriculum){:target="_blank"}:

+ [Χρησιμοποιήστε βασικές δομές προγραμματισμού για να δημιουργήσετε απλά προγράμματα](https://curriculum.raspberrypi.org/programming/creator/){: target = "_ blank"}

\--- /collapse \---

\--- collapse \---

* * *

## title: Τι θα χρειαστείτε

### Υλικό

+ Οποιοσδήποτε υπολογιστής με σύνδεση στο Διαδίκτυο

### Λογισμικό

+ Ένα πρόγραμμα περιήγησης Ιστού (π.χ. Google Chrome) για να ανοίξετε το <https://trinket.io/mission-zero>{:target="_blank"}

\--- /collapse \---

## \--- collapse \---

## title: Σημειώσεις για εκπαιδευτικούς και συμβούλους

Αυτή η δραστηριότητα μπορεί να ολοκληρωθεί μέσα σε ένα απόγευμα. Χωρίστε τους μαθητές σας σε ομάδες των τεσσάρων και αφήστε μας να τους καθοδηγήσουμε στη διαδικασία δημιουργίας ενός μικρού προγράμματος Python που θα εμφανίζει ένα προσωπικό μήνυμα και τη θερμοκρασία αέρα στο Astro Pi.

Διαβάστε το [επίσημο έγγραφο οδηγιών](http://esamultimedia.esa.int/docs/edu/European_Astro_Pi_Challenge_Mission_Zero_guidelines.pdf){:target="_blank"} για το Mission Zero.

Θα πρέπει να εγγραφείτε στην πρόκληση Mission Zero για να μπορέσουν οι ομάδες σας να συμμετέχουν.

+ Μεταβείτε στη [σελίδα Mission Zero του εξομοιωτή Trinket](https://trinket.io/mission-zero/register){:target="_blank"}.

+ Συμπληρώστε τη φόρμα και κάντε κλικ στο «**Submit**» (Υποβολή).

+ Θα δημιουργηθεί ένας λογαριασμός για εσάς. Κάθε λογαριασμός έχει τον δικό του **κωδικό τάξης**, τον οποίον θα πρέπει να δώσετε στις ομάδες σας όταν είναι έτοιμες να υποβάλουν τα προγράμματά τους.

+ Προβάλετε σε κάποιο εμφανές σημείο τον κωδικό τάξης σας, για παράδειγμα σε έναν πίνακα ή χρησιμοποιώντας μια συσκευή προβολής, και ξεκινήστε τη δραστηριότητα.

\--- /collapse \---