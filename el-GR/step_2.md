## Τι είναι το Astro Pi;

Το Astro Pi είναι ένας υπολογιστής Raspberry Pi μέσα σε ένα περίβλημα που είναι ειδικά σχεδιασμένο για τις συνθήκες στο διάστημα. Διαθέτει επίσης μια επιπρόσθετη πλακέτα που ονομάζεται Sense HAT και είναι ειδικά κατακευασμένη για την αποστολή Astro Pi. Το Sense HAT διαθέτει ένα χειριστήριο, μια οθόνη LED, καθώς και αισθητήρες για καταγραφή της θερμοκρασίας, της υγρασίας, της πίεσης και του προσανατολισμού.

Παρακάτω φαίνεται μια πραγματική μονάδα Astro Pi στον Διεθνή Διαστημικό Σταθμό, στην οποία εκτελείται κάποιος κωδικάς που έχει γραφτεί από μαθητές. Εδώ θα τρέξει στο τέλος και ο δικός σας κώδικας! 

<iframe src="https://player.vimeo.com/video/172737314" width="640" height="360" frameborder="0" webkitallowfullscreen mozallowfullscreen allowfullscreen mark="crwd-mark"></iframe> 

Για αυτή την αποστολή, θα χρησιμοποιήσετε τον εξομοιωτή Sense HAT. Ο εξομοιωτής είναι ένα μέρος λογισμικού που προσομειώνει όλες τις λειτουργίες του Astro Pi στο πρόγραμμα περιήγησης Ιστού σας.

![Εξομοιωτής Sense HAT](images/sense-hat-emulator.png)

Υπάρχουν μερικές διαφορές μεταξύ του πραγματικού και του εξομοιωμένου Sense HAT:

- Στον εξομοιωτή, μπορείτε να ρυθμίσετε τη θερμοκρασία, την πίεση και την υγρασία μόνοι σας χρησιμοποιώντας ρυθμιστικά, ενώ το πραγματικό Sense HAT στο Astro Pi χρησιμοποιεί αισθητήρες που μετρούν αυτές τις παραμέτρους στο πραγματικό περιβάλλον.

- Μπορείτε να επιλέξετε και να σύρετε το εξομειωμένο Sense HAT με το ποντίκι σας, για να το μεταφέρετε και να το περιστρέψετε, προσομοιώνοντας αλλαγές στον προσανατολισμό του. Το πραγματικό Astro Pi (και το Sense HAT του) μετακινείται στο πραγματικό περιβάλλον και οι αισθητήρες προσανατολισμού του Sense HAT ανιχνεύουν τη χρονική στιγμή και τον τρόπο μετακίνησης.