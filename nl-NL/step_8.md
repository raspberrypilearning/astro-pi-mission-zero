## Verstuur je inzending

Er zijn een paar regels die je code moet volgen, zodat je deze kunt versturen om uitgevoerd te worden op het internationale ruimtestation ISS. Als je code deze volgt, lichten de regels onder aan de emulator groen op wanneer je het programma uitvoert.

![Bevestiging](images/validation.png)

1. Neem een luchtvochtigheidsmeting.
1. Verlicht de LED's.
1. Zorg ervoor dat je code helemaal tot het einde loopt zonder dat er fouten optreden. Je zou geen `while True` lussen moeten zetten in je code, omdat dit je code laat doordraaien en voorkomt dat deze eindigt.
1. Test your code with a few different humidity settings (using the slider) to make sure it will always run correctly.

Zorg er ook voor dat je aan de volgende criteria voldoet:

1. Zorg ervoor dat je bericht aan de astronauten niet langer dan 30 seconden loopt, want dit is de duur van je code op het ISS
1. Vermijd het gebruik van methoden die invoer nodig hebben
1. Importeer alleen vanuit de `sense_hat`, `time` en `random` modules
1. Zorg ervoor dat je geen grove taal gebruikt

Zodra de regels allemaal groen zijn, ben je klaar om te verzenden.

--- task ---

Voer je klassencode in het vak onderaan in - je leraar of mentor vertelt je wat je code is.

**Opmerkingen voor leraren of mentoren** zijn te vinden in de [Inleiding](https://projects.raspberrypi.org/nl-NL/projects/astro-pi-mission-zero/1) stap.

--- /task ---

--- task ---

De naam van je leraar verschijnt. Als het de juiste naam is, klik dan op de groene **Continue to form** (Doorgaan naar formulier) knop.

![Ga door naar het formulier](images/continue-to-form.png)

--- /task ---

--- task ---

Voer je teamnaam en de namen van de teamleden in. Deze worden op het certificaat afgedrukt zodra je code in de ruimte wordt uitgevoerd, dus zorg ervoor dat je ze correct spelt!

--- /task ---

--- task ---

Druk op **Submit** (Verzenden) knop om je code in te voeren. Je leraar of mentor ontvangt een e-mail om je verzending te bevestigen.

--- /task ---

--- task ---

Als je wilt, kun je de link naar je code delen op sociale media om mensen te vertellen dat code die jij hebt geschreven in de ruimte wordt uitgevoerd!

--- /task ---
