## Ce este Astro Pi?

Astro Pi este un calculator Raspberry Pi încapsulat într-o carcasă special concepută pentru condițiile din spațiu. De asemenea, are o placă de circuite add-on, creată special pentru misiunea Astro Pi. Sense HAT are un joystick, un afișaj LED și senzori pentru înregistrarea temperaturii, umidității, presiunii și orientării.

Aici este o unitate Astro Pi reală de pe Staţia Spaţială Internaţională, care rulează programe scrise de elevi. Aici va fi rulat programul tău la final! <iframe src="https://player.vimeo.com/video/172737314" width="640" height="360" frameborder="0" webkitallowfullscreen mozallowfullscreen allowfullscreen mark="crwd-mark"></iframe> 

Pentru această misiune, vei folosi emulatorul Sense HAT. Emulatorul este o bucată de software care simulează toate funcțiile Astro Pi în browserul tău web.

![Emulator sense HAT](images/sense-hat-emulator.png)

Există câteva diferențe între Sense HAT real și cel emulat:

- Pe emulator poți seta singur/ă temperatura, presiunea și umiditatea folosind cursoare, în timp ce în realitate Sense HAT din Astro Pi utilizează senzori pentru a măsura acești parametri în mediul său.

- Poți folosi mouse-ul pentru a face clic and drag pe programul Sense HAT emulat pentru a-l muta și roti, simulând schimbări în orientarea sa; adevăratul Astro Pi (și programul său Sense HAT) se poate mișca în lumea reală, iar senzorii de orientare ai Sense HAT detectează când și cum s-a mutat.