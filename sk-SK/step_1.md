## Čo urobíš

Tvoj projekt nastaví farbu pozadia obrázka na farbu, ktorú rozpozná počítač Astro Pi. Vďaka tomu bude Medzinárodná vesmírna stanica (ISS) farebnejšia pre astronautov na palube. Tvoj kód použije snímač farebnej svietivosti na module Sense HAT počítača Mark II Astro Pi.

Tu je príklad typu programu, ktorý by sa mohol spustiť na Astro Pi vo vesmíre.

![Emulátor modulu Sense HAT so spusteným vzorovým programom s hadom, ktorého farba pozadia sa zmení podľa snímania farby.](images/finished.gif)

### Budeš potrebovať

Na vytvorenie programu použiješ emulátor počítača Astro Pi vo webovom prehliadači. Nepotrebuješ počítač Astro Pi.

### Kritériá pre Astro Pi Mission Zero

**Ak tvoj projekt spĺňa [kritériá spôsobilosti](https://astro-pi.org/mission-zero/eligibility){:target="_blank"}**, tvoj dokončený program bude spustený na Medzinárodnej vesmírnej stanici! Dostaneš tiež špeciálne osvedčenie s presnou polohou ISS, keď bol tvoj program spustený.

Dozvieš sa o počítači Astro Pi a o tom, ako ho ovládať, vrátane toho, ako:
+ Vytvoriť farebné **premenné**, ktoré použiješ vo svojom obrázku
+ Navrhnúť a zobraziť obrázok na module Sense HAT
+ Snímať farbu svetla na palube ISS

--- collapse ---
---
title: Poznámky pre mentorov
---

Mission Zero je vhodná pre začiatočníkov v programovaní a/alebo deti vo veku základných škôl a dá sa absolvovať v jednej 60-minútovej lekcii na akomkoľvek počítači s prístupom na internet. Nie je potrebný žiadny špeciálny hardvér ani predchádzajúce znalosti programovania. Všetko sa dá urobiť vo webovom prehliadači.

Usporiadajte svojich mladých ľudí do tímov po jednom až štyroch členov a poskytnite im našu príručku na napísanie krátkeho programu v jazyku Python na nasnímanie farby na palube ISS a vytvorenie obrázka, ktorý túto farbu používa.

Prečítajte si [oficiálne pokyny](https://astro-pi.org/mission-zero/guidelines) pre Mission Zero.

--- /collapse ---
